---
layout: it/pageit
title: Sessione Accademica
---


# Sessione Accademica: Call for abstract

In parallelo alle sessioni standard, quest'anno a State of the Map si svolgerà anche una sessione accademica per celebrare la crescente importanza che OpenStreetMap ha acquisito e riveste nella comunità scientifica. Lo scopo della sessione accademica è quello di favorire le interazioni tra contributori e ricercatori su OpenStreetMap provenienti da tutto il mondo. La sessione accademica si propone di dimostrare il potenziale e la maturità degli studi scientifici su OpenStreetMap, stimolando profocui dibattiti tra i partecipanti. Sono attesi contributi scientifici relativi a qualsiasi aspetto di OpenStreetMap, ed in particolare, ma non limitati, ai seguenti:

- qualità dei dati OpenStreetMap
- analisi dei pattern di contribuzione a OpenStreetMap
- sfruttamento dei dati OpenStreetMap per la generazione di nuovi dataset di rilevanza scientifica
- integrazione dei dati OpenStreetMap con altri dataset per la generazione di nuovi dataset di rilevanza scientifica
- applicazioni scientifiche di OpenStreetMap
- nuovi approcci per facilitare o migliorare la raccolta dei dati in OpenStreetMap (ad esempio tramite approcci di gamification o Citizen Science)
- rassegne di letteratura su specifici aspetti di OpenStreetMap
- creazione di migliori connessioni e collaborazioni tra la comunità scientifica e la comunità generale di OpenStreetMap
- problemi scientifici aperti su OpenStreetMap e sfide per la comunità scientifica
  
È possibile presentare un abstract utilizzando [questa form](https://docs.google.com/forms/d/e/1FAIpQLSej1MWq6IWdqb0R0LnVutDfR3prJ8FjJeaPeQ1dd1ueaw8GPA/viewform). La scadenza per la presentazione degli abstract è il **4 marzo 2018**.

La lunghezza massima degli abstract è pari a **2500 caratteri**. Gli abstract dovranno essere rigorosi dal punto di vista scientifico e strutturati come segue: introduzione, dove viene presentato il problema affrontato nello studio; obiettivo dello studio; breve descrizione della metodologia adottata e dei risultati ottenuti; discussione finale che riassuma il contributo scientifico dello studio e i suoi benefici ed implicazioni pratiche. Sono particolarmente suggeriti abstract che descrivano l'utilizzo, l'analisi e il processamento dei dati OpenStreetMap per applicazioni o discipline nuove e non convenzionali.

Gli abstract saranno valutati dalla Commissione Scientifica. Gli autori degli abstract selezionati saranno invitati a tenere una presentazione orale durante la sessione accademica del convegno. Gli autori degli abstract selezionati, inoltre, saranno invitati a presentare un articolo scientifico per la Special Issue [Open Source Geospatial Software](https://opengeospatialdata.springeropen.com/osgs) della rivista [Open Geospatial Data, Software and Standards](https://opengeospatialdata.springeropen.com/).

        
**Commissione Scientifica**

- *Dr. Marco Minghini* - Politecnico di Milano, Dipartimento di Ingegneria Civile a Ambientale, Italia
- *Dr. Peter Mooney* - Maynooth University, Department of Computer Science, Irlanda
- *Dr. Vyron Antoniou* - Geographic Directorate, Hellenic Army General Staff, Grecia
- *Prof. Maria Antonia Brovelli* - Politecnico di Milano, Dipartimento di Ingegneria Civile a Ambientale, Italia
- *Dr. Frank Ostermann* - University of Twente, Faculty of Geo-Information Science and Earth Observation (ITC), Paesi Bassi
- *Dr. Amin Mobasheri* - GIScience Research Group, Institute of Geography, Heidelberg University, Germania
- *Joost Schouppe* - OpenStreetMap Belgium, Belgio
- *Prof. Stefan Keller* - Hochschule für Technik (HSR), Svizzera
- *Dr. Gloria Bordogna* - National Research Council, Institute for the Electromagnetic Sensing of the Environment, Italia 
- *Prof. Piero Fraternali* - Politecnico di Milano, Department of Electronics, Information, and Bioengineering, Italia
- *Dr. Victoria Rautenbach* - University of Pretoria, Department of Geography, Geoinformatics and Meteorology, Sudafrica
- *Dr. Monia Elisa Molinari* - Politecnico di Milano, Department of Civil and Environmental Engineering, Italia
- *Dr. Sofiane Abbar* - Qatar Computing Research Institute, HBKU, Qatar
- *Daniele Oxoli* - Politecnico di Milano, Department of Civil and Environmental Engineering, Italia
- *Cristian Consonni* - University of Trento, Department of Information Engineering and Computer Science, Italia
- *Darian Frajberg* - Politecnico di Milano, Department of Electronics, Information, and Bioengineering, Italia
- *Rocio Nahime Torres* - Politecnico di Milano, Department of Electronics, Information, and Bioengineering, Italia
